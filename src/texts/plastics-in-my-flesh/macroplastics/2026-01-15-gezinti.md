---
title: gezinti
date: 2026-01-15
---

evde bunalmış rastladım kendime,

attım dışarı bir hedefim varmış gibi,


karşı karşıya geldik güneşle,

ona bakmadan yapamadım,

aydınlattı gözümün deliğinin arkasındaki,

günlerdir karanlık duran odayı,


pudra şekeri gibi bir rüzgar yüzümde,

içime doldurmaya çalıştım onu,

ıslak bir kül tablası gibi kokan,

alışkın olmadığı bir derinlikle yandı bronşlarım,


evde bunalmış rastladım kendime,

attım dışarı bir hedefim varmış gibi,


karanlık ve kalabalık,

nereye gidiyor bu insanlar,

onlara baktım ama göz göze gelemedim,

onlar da beni görür diye,


reklam panoları ve arabalar,

havada egzoz dumanı,

yumdum ne kadar kapım varsa,

tuttum nefesimi.
